CERT Polska i SKW ostrzegają przed działaniami
rosyjskich szpiegów

cert.pl/posts/2023/04/kampania-szpiegowska-apt29/

Zespół CERT Polska oraz Służba Kontrwywiadu Wojskowego zaobserwowały
kampanię szpiegowską łączoną z działaniami rosyjskich służb specjalnych. Celem
kampanii było nielegalne pozyskiwanie informacji z ministerstw spraw zagranicznych
oraz placówek dyplomatycznych, w większości znajdujących się w państwach
należących do NATO i Unii Europejskiej.

Wiele elementów zaobserwowanej kampanii, takich jak infrastruktura, wykorzystane techniki
oraz narzędzia, częściowo lub całkowicie pokrywa się z opisywanymi w przeszłości
aktywnościami grupy określanej przez Microsoft mianem „NOBELIUM”, zaś przez Mandiant
jako „APT29”. Grupa ta wiązana jest m.in. z kampanią zwaną „SOLARWINDS”, narzędziami
„SUNBURST”, „ENVYSCOUT” i „BOOMBOX”, a także licznymi innymi kampaniami o
charakterze wywiadowczym.

Działania wykryte oraz opisane przez CERT Polska i SKW wyróżniają się jednak na tle
poprzednich wykorzystaniem unikalnego, nieodnotowanego wcześniej publicznie
oprogramowania. Nowe narzędzia były używane równolegle i niezależnie od siebie lub też
kolejno, zastępując starsze rozwiązania, których skuteczność spadała. Pozwalało to
sprawcom na utrzymanie ciągłości działań.

„Zacieśnianie współpracy między krajowymi podmiotami obserwującymi aktywność grup
sponsorowanych przez obce państwa jest kluczowe dla bezpieczeństwa Polski. Dzięki
bliskiej współpracy analityków CERT Polska i Służby Kontrwywiadu Wojskowego połączono
elementy widziane z różnych perspektyw. Dało to efekt w postaci raportu zawierającego
analizę nigdy wcześniej nie opisywanych narzędzi i z pewnością przyczyni się do
zwiększenia ich wykrywalności” – podkreślił Janusz Cieszyński, Minister Cyfryzacji.

Publikujemy i ostrzegamy
Należy podkreślić, że w momencie publikacji raportu kampania realizowana przez rosyjską
grupę wywiadowczą nie tylko nadal trwa, ale ma też charakter rozwojowy. Dlatego CERT
Polska oraz SKW rekomendują wszystkim podmiotom, które mogą znajdować się w
obszarze zainteresowania tej grupy, wdrożenie mechanizmów mających na celu
podniesienie bezpieczeństwa wykorzystywanych systemów informatycznych i zwiększenie
wykrywalności ataków. Przykładowe zmiany konfiguracyjne oraz mechanizmy detekcji
zostały zaproponowane w rekomendacjach.

1/4



Podstawowym celem publikacji raportu jest zatem zakłócenie trwającej kampanii
szpiegowskiej oraz umożliwienie wykrycia, analizy oraz śledzenia opisywanych działań
zarówno poszkodowanym podmiotom, jak i przedstawicielom branży cyberbezpieczeństwa.

Przebieg obserwowanej kampanii
We wszystkich zaobserwowanych przypadkach sprawcy korzystali z techniki spear
phishingu. Do wyselekcjonowanych pracowników placówek dyplomatycznych wysyłane były
wiadomości e-mail podszywające się pod ambasady krajów europejskich. Korespondencja
zawierała zaproszenie na spotkanie lub do wspólnej pracy nad dokumentami. W treści
wiadomości lub w załączonym dokumencie PDF zawarty był link kierujący rzekomo do
kalendarza ambasadora, szczegółów spotkania lub pliku do pobrania.

Przykładowa wiadomość email podszywająca się pod polską ambasadę i nakłaniająca do
kliknięcia w złośliwy link.

W rzeczywistości odnośnik kierował do przejętej strony, na której umieszczony był
charakterystyczny dla tej grupy skrypt. Korzystał on z techniki „HTML Smuggling” – przy jej
użyciu złośliwy plik jest odkodowywany w momencie otwarcia strony, a następnie pobierany
na urządzenie ofiary. Skrypt wyświetlał również stronę internetową, której treść miała
utwierdzić ofiarę w przekonaniu, że pobrała prawidłowy załącznik.

2/4



Strona podszywająca się pod polską ambasadę sugerująca możliwość pobrania kalendarza
ambasadora.

Sprawcy wykorzystywali różne techniki, aby nakłonić potencjalne ofiary do uruchomienia
pobranego złośliwego oprogramowania. Jedną z nich był plik skrótu udający dokument, w
rzeczywistości uruchamiający ukrytą bibliotekę DLL. Zaobserwowano również technikę „DLL
Sideloading”, polegającą na użyciu podpisanego pliku wykonywalnego do załadowania i
wykonania złośliwego kodu zawartego w dołączonej bibliotece DLL. Na późniejszym etapie
kampanii nazwa pliku wykonywalnego zawierała dodatkowo wiele spacji, aby utrudnić
zauważenie rozszerzenia exe.

3/4



Widok po uruchomieniu przez ofiarę pliku obrazu przy domyślnych ustawieniach
eksploratora Windows.

Rekomendacje
CERT Polska oraz SKW stanowczo rekomendują wszystkim podmiotom mogącym
znajdować się w obszarze zainteresowania rosyjskiej grypy szpiegowskiej wdrożenie zmian,
które skutecznie przeciwstawią się mechanizmom dostarczenia używanym w opisywanej
kampanii. Sektory, które szczególnie powinny rozważyć wdrożenie zaleceń to:

1. Podmioty rządowe;
2. Podmioty dyplomatyczne, ministerstwa spraw zagranicznych, ambasady, personel

dyplomatyczny i pracujący w podmiotach międzynarodowych;
3. Organizacje międzynarodowe;
4. Organizacje pozarządowe.

Szczegółowe rekomendacje zmian konfiguracyjnych oraz dokładny opis przebiegu kampanii
szpiegowskiej znajduje się na stronie https://www.gov.pl/baza-wiedzy/kampania-
szpiegowska-wiazana-z-rosyjskimi-sluzbami-specjalnymi.